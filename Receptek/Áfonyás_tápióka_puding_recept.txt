Áfonyás tápiókapuding


Hozzávalók

Puding
20 dkg tápióka
4 dl kókusztej
2 dl tej
4 dl víz
1 csomag vaníliás cukor
3 ek méz


Rétegezés
16 ek áfonyadzsem (kb. 4 dl-es üveg)

Elkészítés
A puding elkészítése
A kókusztejet és a tejet forraljuk fel.
A vaníliás cukrot, a mézet és a tápiókát adjuk hozzá. 
Közepes lángon, kevergetés közben főzzük teljesen puhára 
(kb. 25 perc). Ha a folyadékot felszívta, és még mindig 
látunk fehér pontot a gyöngyök közepén, adjuk hozzá a 
vizet is.
Ha a gyöngyök teljesen átfőttek és puding állagúvá vált, 
vegyük le a tűzhelyről, és hűtsük ki.


Rétegezés
A kihűlt pudingot rétegezzük az áfonyadzsemmel. Én poharakat 
használtam, de fagyis kehely vagy nagy tál is kiválóan alkalmas.
1-2 órára tegyük hűtőbe az elkészült pudingot.